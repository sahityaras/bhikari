<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>बालककाल</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>बालककाल</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p><span style="display:inline-block; text-align:center; width:100% ;">१</span><br/>
आँखा खोलि झिलीमिली जगतमा, आश्चर्यमा घुम्दछौं<br/>
लीला दिव्य अजान खेलि दगुरी वैचित्र्यमा रम्दछौं ।<br/>
हल्का चल्छ मुटू पबित्र मुखमा तोते मिठो भाषण<br/>
हल्का बाल-तरङ्ग घुम्छ मनमा छीटो मिठो मोहन ॥<br/>
<br/>
<span style="display:inline-block; text-align:center; width:100% ;">२</span><br/>
तोरीका फुल-बीचमा पुतलिका रङ्गीन आकर्षण<br/>
सेता बादलका ठुला तहहरू आनन्द आँखाकन ।<br/>
ढुङ्गाका टुकडा ठुला धन हुने, झाडी हरीया घर<br/>
त्यो सोझो दिलको क्रिया सकलमा विश्वास त्यो सुन्दर ॥<br/>
<br/>
<span style="display:inline-block; text-align:center; width:100% ;">३</span><br/>
यौटा कोइलिले घुमाउनु वनै इन्द्राणिमा धाउनु<br/>
सेवा चन्द्र फुली हँसाउनु दिलै बारी घुमी गाउनु ।<br/>
अर्काका दुखदेखि आँसु नखिची आफैं बही आउनु<br/>
सारालाइ समान देख्नु सजिलो हामी कहाँ पाउनु ॥<br/>
<br/>
<span style="display:inline-block; text-align:center; width:100% ;">४</span><br/>
हे सानी सुकुमारि ! हे हँसमुखी ! हे बालिका सुन्दरी !<br/>
खोली पुस्तक बस्तछ्यौं यति घडी खाली करैले गरी ।<br/>
बाँधिन्छन्‌ सब पङ्ख जानु उड लौ छुट्टी दिएँ आज ता<br/>
फोस्रा छन्‌ यि किताब ! हामि यिनमा बन्छौं सधैँ बेपता ॥<br/>
<br/>
<span style="display:inline-block; text-align:center; width:100% ;">५</span><br/>
तिम्रो हृद्‌ध्वनिको पछी-पछि चलूँ, संसार हेरी डुल<br/>
आफैँ मग्न भएर नग्न जगको आकार झूटा भुल ।
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>आफ्नो रङ्ग भरेर हेर दुनियाँ वैचित्र्यको रूपमा <br/>
हाम्रो छैन बखत्‌, छ घुम्नु पसिना काढी सधैँ धूपमा ॥ <br/>
<br/>
<span style="display:inline-block; text-align:center; width:100% ;">६</span><br/>
हाम्रा बादल भाउ अन्नहरुका ढुङ्गाहरू व्यर्थ छन्‌ <br/>
जस्लाई तिमि राख्तछ्यौ पटुकिमा तिम्रा ठुला अर्थ छन्‌ । <br/>
हाम्रा छन्‌ पुतली सिँगार्न कपडा व्यापारका झेलमा <br/>
हाँस्छन्‌ मानिस कोइली पछि हिंडे, छौं सभ्यता जेलमा ॥ <br/>
<br/>
<span style="display:inline-block; text-align:center; width:100% ;">७</span><br/>
नारा रोदनका, तरङ्ग मनमा छन्‌ भित्रका खाडिमा <br/>
शिष्टाचार छ हाँसनू रुनु भने हिच्का दिई बाढिमा । <br/>
खोक्रो लोचन घुम्छ हामिहरुको बोल्छौं खसाली, घसी <br/>
भाईमाथि गरीब धाक, रङको चिन्ता छ हाम्रो बसी ॥ <br/>
<br/>
<span style="display:inline-block; text-align:center; width:100% ;">८</span><br/>
हामी छौं सुख खोजमा, तिमिहरू आनन्द आफ्नो पनि <br/>
बुझ्दैनौ तर खोज्दछौ धन भनी हामी बन्यौं निर्धनी । <br/>
हल्का चित्त बनी अहा ! पुतलि झैँ बस्छौ गई फूलमा <br/>
बोझो भै दिल हामि भार जगका छौं बिग्रिई भूलमा ॥ <br/>
<br/>
<span style="display:inline-block; text-align:center; width:100% ;">९</span><br/>
हे प्यारा शिशु । फेरि बन्न म सके बन्ने थिएँ बालक <br/>
'केटाकेटि' भनून्‌ बुझक्कड बुढा, मान्दीनँ केही धक । <br/>
यो मीठो, रसिलो, खुला र हँसिलो यो मग्नमस्ती लिई <br/>
छाडी दिन्छु म मोलतोल जगको वात्सल्यलाई लिई ॥
</p>
</div>
</div>
</div>
</div>
  </body>
</html>
