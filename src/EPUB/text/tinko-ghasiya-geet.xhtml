<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>तिनको घँसिया गीत</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>तिनको घँसिया गीत</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p><span style="display:inline-block; text-align:center; width:100% ;">१</span><br/>
मखमल कोमल घाँस फुलेका<br/>
<span class="mw-poem-indented" style="display: inline-block; margin-inline-start: 3em;">गिरिको रसिलो सुन्दर काख</span><br/>
पातहरूको हरियो छतमा<br/>
<span class="mw-poem-indented" style="display: inline-block; margin-inline-start: 3em;">चिरबिर छिरबिर चिडिया लाख ।</span><br/>
निर्मल गाढा नीर गगनका<br/>
<span class="mw-poem-indented" style="display: inline-block; margin-inline-start: 3em;">टुकडाहरू छन् बुट्टादार</span><br/>
पश्चिम लाली, पूर्व छ जाली<br/>
<span class="mw-poem-indented" style="display: inline-block; margin-inline-start: 3em;">बादल-पर्दा चित्राकार ।</span><br/>
एक अकेली, नयन-उज्याली,<br/>
<span class="mw-poem-indented" style="display: inline-block; margin-inline-start: 3em;">बदन हँसिली, गाला लाल,</span><br/>
हलुका घुँघर घना मनमोहन<br/>
<span class="mw-poem-indented" style="display: inline-block; margin-inline-start: 3em;">चुम्वित, सरस, सुभाल ।</span><br/>
चाल स्वतन्त्र अकेलापनको<br/>
<span class="mw-poem-indented" style="display: inline-block; margin-inline-start: 3em;">खुला उज्यालो बेयाद</span><br/>
फुल्दो यौवन हाँसिरहेको<br/>
<span class="mw-poem-indented" style="display: inline-block; margin-inline-start: 3em;">पूर्णकलामा, यस्तो चाँद ।</span><br/>
छमछम चुरीहरू क्रीडा गर्छन्,<br/>
<span class="mw-poem-indented" style="display: inline-block; margin-inline-start: 3em;">चमचम हँसिया चल्छ छरीत</span><br/>
सुन्दरीजलमा, शीतल थलमा<br/>
<span class="mw-poem-indented" style="display: inline-block; margin-inline-start: 3em;">गाइन् तिनले घँसिया गीत ।</span>
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">२</span><br/>
जलको छलछल रविको ढलपल,<br/>
<span class="mw-poem-indented" style="display: inline-block; margin-inline-start: 3em;">झिलमिल बादल, चलमल पात</span><br/>
घाँस खिरीला, लाल भरीला<br/>
<span class="mw-poem-indented" style="display: inline-block; margin-inline-start: 3em;">उनका छरिता कलिला हात ।</span><br/>
काटिरहिछिन् लाल फुलेका<br/>
<span class="mw-poem-indented" style="display: inline-block; margin-inline-start: 3em;">रसिला बादल हँसिला चाँद</span><br/>
गाइरहिछिन् सरिताबाला<br/>
<span class="mw-poem-indented" style="display: inline-block; margin-inline-start: 3em;">भावहरूको तरूण निनाद ।</span><br/>
मन्द सुवासित शस्यहरूले<br/>
<span class="mw-poem-indented" style="display: inline-block; margin-inline-start: 3em;">भर्छन् भित्री मनको सार</span><br/>
दूर कतातिर पाठाहरूको<br/>
<span class="mw-poem-indented" style="display: inline-block; margin-inline-start: 3em;">बज्छ गलाको कलिलो तार ।</span><br/>
कोमल कम्पन उठ्छ मनोहर<br/>
<span class="mw-poem-indented" style="display: inline-block; margin-inline-start: 3em;">फुलहरूको अधर खुली</span><br/>
मिल्दछ जलमा, मिल्दछ मनमा,<br/>
<span class="mw-poem-indented" style="display: inline-block; margin-inline-start: 3em;">जल्दछ बादलभित्र मिली ।</span><br/>
मुटुको चाल छ ताल मिलेको<br/>
<span class="mw-poem-indented" style="display: inline-block; margin-inline-start: 3em;">विश्व छ एक सङ्गीत</span><br/>
सुन्दरीजलमा, शीतल थलमा<br/>
<span class="mw-poem-indented" style="display: inline-block; margin-inline-start: 3em;">गाइन् तिनले घँसिया गीत ।</span><br/>
<br/>
<span style="display:inline-block; text-align:center; width:100% ;">३</span><br/>
सम्झँदामा पुग्दछु अहिले<br/>
<span class="mw-poem-indented" style="display: inline-block; margin-inline-start: 3em;">स्वरहरू सब ती ब्यूँझन्छन्</span><br/>
चल्छ समय पछिल्तिर फेरि,<br/>
<span class="mw-poem-indented" style="display: inline-block; margin-inline-start: 3em;">चिडिया कलरव सम्झिन्छन् ।</span>
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>प्रकृति उही रङ्ग लिन्छिन् फेरि<br/>
<span class="mw-poem-indented" style="display: inline-block; margin-inline-start: 3em;">युवती बस्छिन् काटी घाँस</span><br/>
फुल्दछ उनको शिरमा फेरि<br/>
<span class="mw-poem-indented" style="display: inline-block; margin-inline-start: 3em;">घुँघर बीचमा लाल गुराँस</span><br/>
यौवन जलको मधुर छचल्कन<br/>
<span class="mw-poem-indented" style="display: inline-block; margin-inline-start: 3em;">लाग्छ मलाई पारावार</span><br/>
एक धुलाको कण झैं पस्तछु,<br/>
<span class="mw-poem-indented" style="display: inline-block; margin-inline-start: 3em;">असीमताको सुन्दर द्वार ।</span><br/>
प्रकृति घुसेको हृदय कँपाउँछ<br/>
<span class="mw-poem-indented" style="display: inline-block; margin-inline-start: 3em;">सुन्दरताको कुसुम-अधर</span><br/>
आकाङ्‌क्षाको उड्दछ गाना,<br/>
<span class="mw-poem-indented" style="display: inline-block; margin-inline-start: 3em;">पुग्न उज्यालो कान्ति-शहर ।</span><br/>
बोल्दछ काल मनोहर बोली<br/>
<span class="mw-poem-indented" style="display: inline-block; margin-inline-start: 3em;">घाँस छुँदामा चीत</span><br/>
सुन्दरीजलमा, शीतल थलमा<br/>
<span class="mw-poem-indented" style="display: inline-block; margin-inline-start: 3em;">उठ्दछ जब त्यो घँसिया गीत ।</span>
</p>
</div>
</div>
</div>
</div>
  </body>
</html>
