<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>वन</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>वन</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p>आँसु खसाली रोइरहेथेँ जीवन वनको बीच ।<br/>
खोजी खोजी कतै नपाई मेरो मनका चीज ॥<br/>
टुटेफुटेका आशामाथि नयन दुःखका नीर ।<br/>
कहाँ कहाँको कता कताको मेरो मनको पीर ॥<br/>
लालसाले मोहनीको रूप गरी धारण ।<br/>
बोली गहना झल्काई, रुन्छौ तिमी कुन कारण ?<br/>
विलासको यो महल मनोहर, हुन्छु म तिम्री रानी ।'<br/>
मैले बोलेँ, 'हुन्छ सबै यो भोलि धुलो र खरानी ॥'<br/>
कुबेर बोले, 'नोकरी लेऊ दिन्छु म दौलत अनगिन्ती ।<br/>
मेरा सेवक हेर उज्याला, सेज सुनौला झुल्छन्‌ ती ॥'<br/>
मैले बोलेँ, 'धनका मालिक ! सम्झन्छु धनको मोल ।<br/>
अन्तस्करणको स्वतन्त्रता यो तर छ आहा ! अनमोल ॥'<br/>
ताज सुनौलो माथ लगाई यश आई फुसलायो ।<br/>
'मेरो पछि पछि आऊ भाइ, मौका सुन्दर आयो ॥<br/>
छाँटकाँटमा मिलिकन आऊ परिचित गर्छु तिमीलाई ।'<br/>
मैले बोलें, 'चिथरा लाउँछु, टेक्दछु सत्य म भाइ ॥'
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>शक्ति प्रियाले आई बोलिन्‌, 'दिन्छु म मिठो मेवा ।'<br/>
मैले बोलें, 'मेरो अमृत मानिसहरूको सेवा ॥'<br/>
योगी बोले, 'चढाऊ समाधि खुल्छ तिमीकन स्वर्गद्वार ।'<br/>
मैले बोलें, 'हेर्नु छ मैले भाइहरूको घरबार ॥'<br/>
बोले इन्द्र, 'छ सुरपुर सुन्दर झिलिमिलि मेरो दरबार ।'<br/>
मैले बोलें, 'बाल्नु छ बत्ती अझ छ अँध्यारो संसार ॥'<br/>
दुःखले बोल्यो, 'काँढा बिझ्ला ।' मैले बोलें, 'फुल्ला फूल ।'<br/>
शङ्का बोली, 'फूल नफुल्ला !' मैले बोलें, 'स्वस्थ छ मूल ॥'<br/>
जीवन बोल्यो, 'समर छ भीषण' मैले बोलें, 'गद्‌गद वीर ।'<br/>
कठिनाइले बोली, 'पहाड छ' बोलें, 'छुन्छु कि स्वर्गै शीर ॥'<br/>
धर्म बोले, 'कुन मन्दिरमा पूजा गछौं ? आऊ ।'<br/>
मैले बोलें, 'वीरहरूको बलिदान भएको ठाउँ ॥'<br/>
सहानुभूतिले सकरुण बोलिन्‌, 'तब किन रुन्छौ भाइ ?'<br/>
मैले बोलें, 'समय छ छोटो सेवा गर्न मलाई ॥'<br/>
'दोस्त कहाँ छन्‌ ? साथ छ को को ? घर हो तिम्रो कुन देश ?<br/>
जान्छौ कुन पुर भवन मुसाफिर, ल्यायौ कुन सन्देश ?'<br/>
'दोस्त मेरो शुभ उद्योगी, साथ छ साहस बेश ।<br/>
विश्व सबै घर, हृदय-पुरीतिर ल्याउँछु सेवा सन्देश ॥'
</p>
</div>
</div>
</div>
</div>
  </body>
</html>
