<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>घाँसी</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>घाँसी</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p>सुन्दर युवक सुतेका रुखमनि<br/>
<span class="mw-poem-indented" style="display: inline-block; margin-inline-start: 3em;">थकित शिलाको तकियामा ।</span><br/>
यौटा घाँसी धार लगाई<br/>
<span class="mw-poem-indented" style="display: inline-block; margin-inline-start: 3em;">बसीरहेको हँसियामा ॥</span><br/>
वनको मीठो गान घुसेको<br/>
<span class="mw-poem-indented" style="display: inline-block; margin-inline-start: 3em;">यौटाको मृदु सपनामा ।</span><br/>
यौटाको दिल स्वर्ग उडेको<br/>
<span class="mw-poem-indented" style="display: inline-block; margin-inline-start: 3em;">निर्मल जीवन बिपनामा ॥</span><br/>
बिउँझी सोध्छन् युवक उज्याला,<br/>
<span class="mw-poem-indented" style="display: inline-block; margin-inline-start: 3em;">'के गर्छौ तिमी हे घाँसी ?'</span><br/>
बोल्दछ घाँसी, 'सामल केही<br/>
<span class="mw-poem-indented" style="display: inline-block; margin-inline-start: 3em;">बटुलिरहेछु', मृदु हाँसी ॥</span><br/>
'कस्तो सामल ?' 'बाटो लाग्नु छ<br/>
<span class="mw-poem-indented" style="display: inline-block; margin-inline-start: 3em;">एक अकेला दुनियाँमा ।</span><br/>
कोही छैनन् दिलमा झल्क्यो<br/>
<span class="mw-poem-indented" style="display: inline-block; margin-inline-start: 3em;">हात खियाई हँसियामा ॥</span>
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>बेची सँगाल्दछु दुई तिन पैसा<br/>
<span class="mw-poem-indented" style="display: inline-block; margin-inline-start: 3em;">धारा पाटी राख्न छ मन ।</span><br/>
यहाँ नरोपे कसरी फल्दछ<br/>
<span class="mw-poem-indented" style="display: inline-block; margin-inline-start: 3em;">खेल्नु खिलौना कति दिन ॥'</span><br/>
चरचर, चमचम हँसिया नाच्तछ<br/>
<span class="mw-poem-indented" style="display: inline-block; margin-inline-start: 3em;">अडि अडि बोल्दछ घाँसी ।</span><br/>
छिन-छिनलाई रत्न उज्याला<br/>
<span class="mw-poem-indented" style="display: inline-block; margin-inline-start: 3em;">तुल्य सँगालि, नमासी ॥</span><br/>
'ईश्वरको यो जङ्गल बिर्ता<br/>
<span class="mw-poem-indented" style="display: inline-block; margin-inline-start: 3em;">घाँस फलेको खेत मलाई ।</span><br/>
बाली उठाउँछु तल्सिङलाई<br/>
<span class="mw-poem-indented" style="display: inline-block; margin-inline-start: 3em;">भारा तिर्दछु पृथिवीलाई ॥</span><br/>
रामछाया दुई दिनको यो<br/>
<span class="mw-poem-indented" style="display: inline-block; margin-inline-start: 3em;">सच्चा काम गरे छ इनाम ।</span><br/>
बाहुननानी ! यही मन आयो<br/>
<span class="mw-poem-indented" style="display: inline-block; margin-inline-start: 3em;">भेटी यही भो हरिको नाम ॥'</span><br/>
चुम्बक लाग्यो, बिजुली झल्क्यो<br/>
<span class="mw-poem-indented" style="display: inline-block; margin-inline-start: 3em;">टोह्लाई ती चकित बसे ।</span><br/>
पात चलेका मधुर तराना<br/>
<span class="mw-poem-indented" style="display: inline-block; margin-inline-start: 3em;">चिडिया वनका भित्र घुसे ॥</span><br/>
लयमा बहँदा भाव अनेकन्<br/>
<span class="mw-poem-indented" style="display: inline-block; margin-inline-start: 3em;">थाले चल्न मनोहर चाल ।</span><br/>
'अहो' मसीनो ध्वनिको भन्थ्यो<br/>
<span class="mw-poem-indented" style="display: inline-block; margin-inline-start: 3em;">'यो घाँसीको जीवन हाल ॥'</span>
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>बिउँझायो अब, बिउँझायो अब<br/>
<span class="mw-poem-indented" style="display: inline-block; margin-inline-start: 3em;">वनको सुतुवालाई बिचेत ।</span><br/>
लोचनयुगल रसाई आए<br/>
<span class="mw-poem-indented" style="display: inline-block; margin-inline-start: 3em;">'फुलि-फुलि आयो छाति समेत ॥</span><br/>
थोपा दुइटा गुडिकन टप्के<br/>
<span class="mw-poem-indented" style="display: inline-block; margin-inline-start: 3em;">शान्त शिलामा अभिराम । </span><br/>
रेखा सुन्दर पर्न गएछन्<br/>
<span class="mw-poem-indented" style="display: inline-block; margin-inline-start: 3em;">देखे दुइटा अक्षर 'राम' ॥</span><br/>
'को हो ! को हो !' कोइली बोली<br/>
<span class="mw-poem-indented" style="display: inline-block; margin-inline-start: 3em;">अस्ताचलमा रवि टप्के ।</span><br/>
भावुक दिलका अरु अरु थोपा<br/>
<span class="mw-poem-indented" style="display: inline-block; margin-inline-start: 3em;">टप टप सुन्दर टप्के ॥</span><br/>
वनको रङ्ग बनाई स्याही<br/>
<span class="mw-poem-indented" style="display: inline-block; margin-inline-start: 3em;">लेखे रसल प्रवाह पवित्र ।</span><br/>
चिडिया झैं ती गाए सुन्दर<br/>
<span class="mw-poem-indented" style="display: inline-block; margin-inline-start: 3em;">वनमा, घरमा, पिँजराभित्र ॥</span><br/>
अमृत पिए सब भाइ<br/>
<span class="mw-poem-indented" style="display: inline-block; margin-inline-start: 3em;">डाँडाकाँडा गुञ्जिउठे ।</span><br/>
शीतल धारा सुखद छहारी<br/>
<span class="mw-poem-indented" style="display: inline-block; margin-inline-start: 3em;">धूप र तिर्खा आज मिटे ॥</span><br/>
गाइरहेछन् आज उतातिर<br/>
<span class="mw-poem-indented" style="display: inline-block; margin-inline-start: 3em;">राम र सीता पाउनिर ।</span><br/>
घाँसी मल्दछ पाउ कमल झैं<br/>
<span class="mw-poem-indented" style="display: inline-block; margin-inline-start: 3em;">नेपाली दुई गादिनिर ॥</span>
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>शुक्रतारा ! सुन्दर हाम्रा !<br/>
<span class="mw-poem-indented" style="display: inline-block; margin-inline-start: 3em;">नेपाली हे प्रथम ध्वनि !</span><br/>
यस्ता घाँसी युवक भरी हुन्<br/>
<span class="mw-poem-indented" style="display: inline-block; margin-inline-start: 3em;">नेपाली यो गगनमनि ॥</span><br/>
भाषाको यो शैशव सुन्दर<br/>
<span class="mw-poem-indented" style="display: inline-block; margin-inline-start: 3em;">तोते बोली मधुर सुधा ।</span><br/>
बालकपनको मृदुल मसीनो<br/>
<span class="mw-poem-indented" style="display: inline-block; margin-inline-start: 3em;">सरल उज्यालो निर्मलता ॥</span><br/>
तिमीले बोल्यौ, बाहिरभन्दा<br/>
<span class="mw-poem-indented" style="display: inline-block; margin-inline-start: 3em;">भित्र मिठास विशेष ।</span><br/>
ओर्लन फेरि, धेरै दिन भो<br/>
<span class="mw-poem-indented" style="display: inline-block; margin-inline-start: 3em;">प्यासी भो अति देश ॥</span><br/>
जनभाषाका जन्मोत्सवको<br/>
<span class="mw-poem-indented" style="display: inline-block; margin-inline-start: 3em;">निर्मल सुन्दर यो इतिहास ।</span><br/>
अहो ! उज्याली पृथिवी नहोलिन् ?<br/>
<span class="mw-poem-indented" style="display: inline-block; margin-inline-start: 3em;">मधुर नहोला मधुमास ?</span>
</p>
</div>
</div>
</div>
</div>
  </body>
</html>
