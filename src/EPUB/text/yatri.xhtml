<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>यात्री</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>यात्री</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p>कुन मन्दिरमा जान्छौ यात्री, <br/>
<span class="mw-poem-indented" style="display: inline-block; margin-inline-start: 3em;">कुन मन्दिरमा जाने हो ?</span><br/>
कुन सामग्री पूजा गर्ने, <br/>
<span class="mw-poem-indented" style="display: inline-block; margin-inline-start: 3em;">साथ कसोरी लाने हो ?</span><br/>
मानिसहरूका काँध चढी,<br/>
<span class="mw-poem-indented" style="display: inline-block; margin-inline-start: 3em;">कुन देवपुरीमा जाने हो ?</span><br/>
हाडहरूका सुन्दर खम्बा,<br/>
<span class="mw-poem-indented" style="display: inline-block; margin-inline-start: 3em;">मांस पिण्डका दिवार !</span><br/>
मस्तिष्कको यो सुनको छाना,<br/>
<span class="mw-poem-indented" style="display: inline-block; margin-inline-start: 3em;">इन्द्रियहरूका द्वार ।</span><br/>
नसा-नदीका तरल तरङ्ग,<br/>
<span class="mw-poem-indented" style="display: inline-block; margin-inline-start: 3em;">मन्दिर आफू अपार !</span><br/>
कुन मन्दिरमा जान्छौ यात्री,<br/>
<span class="mw-poem-indented" style="display: inline-block; margin-inline-start: 3em;">कुन मन्दिरको द्वार ?</span><br/>
मनको सुन्दर सिंहासनमा<br/>
<span class="mw-poem-indented" style="display: inline-block; margin-inline-start: 3em;">जगदीश्वरको राज ।</span>
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>चेतनको यो ज्योति हिरण्मय,<br/>
<span class="mw-poem-indented" style="display: inline-block; margin-inline-start: 3em;">उसको शिरको ताज !</span><br/>
शरीरको यो सुन्दर मन्दिर,<br/>
<span class="mw-poem-indented" style="display: inline-block; margin-inline-start: 3em;">विश्वक्षेत्रको माझ ।</span><br/>
भित्र छ ईश्वर बाहिर आँखा<br/>
<span class="mw-poem-indented" style="display: inline-block; margin-inline-start: 3em;">खोजी हिँडछौ कुन पुर ?</span><br/>
ईश्वर बस्तछ गहिराइमा, <br/>
<span class="mw-poem-indented" style="display: inline-block; margin-inline-start: 3em;">सतह बहन्छौ कति दूर ?</span><br/>
खोजी गर्छौ ? हृदय लगाऊ, <br/>
<span class="mw-poem-indented" style="display: inline-block; margin-inline-start: 3em;">बत्ति बाली तेज प्रचुर ?</span><br/>
साथी यात्री ! बीच सडकमा, <br/>
<span class="mw-poem-indented" style="display: inline-block; margin-inline-start: 3em;">ईश्वर हिंड्दछ साथ</span><br/>
चुम्दछ ईश्वर काम सुनौला <br/>
<span class="mw-poem-indented" style="display: inline-block; margin-inline-start: 3em;">गरिरहेको हात</span><br/>
छुन्छ तिलस्मी करले उसले, <br/>
<span class="mw-poem-indented" style="display: inline-block; margin-inline-start: 3em;">सेवकहरूको साथ ।</span><br/>
सडक किनारा गाउँछ ईश्वर, <br/>
<span class="mw-poem-indented" style="display: inline-block; margin-inline-start: 3em;">चराहरूको तानामा</span><br/>
बोल्दछ ईश्वर मानिसहरूको <br/>
<span class="mw-poem-indented" style="display: inline-block; margin-inline-start: 3em;">पीडा, दु:खको गानामा</span>
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>दर्शन किन्तु कहीं दिँदैन, <br/>
<span class="mw-poem-indented" style="display: inline-block; margin-inline-start: 3em;">चर्म-चक्षुले कानामा ।</span><br/>
कुन मन्दिरमा जान्छौ यात्री, <br/>
<span class="mw-poem-indented" style="display: inline-block; margin-inline-start: 3em;">कुन नवदेश बिरानामा ?</span><br/>
<br/>
फर्क फर्क हे ! जाऊ समाऊ,<br/>
<span class="mw-poem-indented" style="display: inline-block; margin-inline-start: 3em;">मानिसहरूको पाउ !</span><br/>
मलम लगाऊ आर्तहरूको <br/>
<span class="mw-poem-indented" style="display: inline-block; margin-inline-start: 3em;">चहराइरहेको घाउ</span><br/>
मानिस भई ईश्वरको यो <br/>
<span class="mw-poem-indented" style="display: inline-block; margin-inline-start: 3em;">दिव्य मुहार हँसाऊ ।</span>
</p>
</div>
</div>
</div>
</div>
  </body>
</html>
