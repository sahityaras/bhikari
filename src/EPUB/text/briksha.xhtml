<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>वृक्ष</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>वृक्ष</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p><span style="display:inline-block; text-align:center; width:100% ;">१</span><br/>
यौटा वृक्ष ठूलो खडा छ मअगी, बाक्लो छ फैलावट<br/>
यस्का शीतल पात चञ्चलमनी आरामको स्वर्गमा ।<br/>
मेरा धेर उमङ्गभिन्न रंगका चल्दो हवामा उडे<br/>
फैलिन्छन्, यसका जरा हृदयमा हाँगाभरी फूल छन् ॥<br/>
<br/>
<span style="display:inline-block; text-align:center; width:100% ;">२</span><br/>
ओभाई पसिना म गर्दछु कुरा प्यारो, पुरानोसँग<br/>
मीठो बन्दछ एकलो हुनु पनी यस्ता सँगातीसँग ।<br/>
भित्रै-भित्र विना कुनै शबदले हाम्रो समालाप छ<br/>
भाषामा नअटाउने कति कुरा छन् छातिका पींधमा ॥<br/>
<br/>
<span style="display:inline-block; text-align:center; width:100% ;">३</span><br/>
यस्मा जीव छ; कामना, हृदय छन्, यस्को पनी जीवन<br/>
नाना रङ्ग लिएर चल्दछ यहाँ, जस्तो छ मेरो पनी ।<br/>
नाच्दी छन् पृथिवी, अनेक ऋतुको पर्दा गिरी, खुल्दछ <br/>
छाया घाम चलीरहेछ यसमा, हावा हुरी आउँछन् ॥
</p>
</div>
<p> <span/>
</p>
<div class="poem">
<p><span style="display:inline-block; text-align:center; width:100% ;">४</span><br/>
टाढाबाट जुरेलि, कोइलि यहीँ आई मिठो गाउँछन्<br/>
यस्मा नीड बनाउँछन् अरु चरा, झुल्छन् नबोली कुनै ।<br/>
यस्मा आउँछ दूर देशहरुको सन्देश क्या सुन्दर,<br/>
हामीभित्र उठेसरी स्वरहरू उत्तेजनाले छुँदा ॥<br/>
<br/>
<span style="display:inline-block; text-align:center; width:100% ;">५</span><br/>
माटोभित्र जरा छ, जाल गहिरो प्यूँछन् धराको रस<br/>
माथी बढ्दछ फुल्दछन् फूलहरू, छन् भाव झैं सुन्दर ।<br/>
माटैभित्र जरा छ हामिहरुको, फुल्छौं उँचाई लिई<br/>
हामीभित्र वसन्तका पवनका खुश्बू र सौन्दर्य छ ॥<br/>
<br/>
<span style="display:inline-block; text-align:center; width:100% ;">६</span><br/>
केही रङ्ग उषा र साँझहरुका, केही शशी माधुरी<br/>
वर्षाको रस, वायुको चपलता, ताराहरूको छवि ।<br/>
केही निर्मल पानिको मृदुलता, न्यानो तथा घामको<br/>
मिल्छन् फुल्छ कला विचित्र फुलमा, मानीसको भावना ॥<br/>
<br/>
<span style="display:inline-block; text-align:center; width:100% ;">७</span><br/>
यस्का पात विचार झैं बहुल छन्, वैलाउँछन्, आउँछन्<br/>
झर्छन्, फेरि पलाउँछन् तर लिई सादृश्य आकारमा ।
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>चल्छन् रम्य सजीव चाल रसिला आकाशको श्वासमा<br/>
जस्तो भिन्न अदृश्यका लहरिमा हाम्रा पनी चल्दछन् ।<br/>
<br/>
<span style="display:inline-block; text-align:center; width:100% ;">८</span><br/>
यस्को स्थान छ आफनो छ त्यसमा यस्को सबै कोशिश<br/>
त्यस्मै फैलिनु, फुल्नु हुन्छ यसको, त्यस्तै छ वैलाउनु ।<br/>
यस्को रूप छ भित्र, भिन्न यसको व्यक्तित्व सौन्दर्य छ<br/>
आफ्ना ठाउँ र भाग आफुकन छन् आफ्नै, जुदा जीवन ॥<br/>
<br/>
<span style="display:inline-block; text-align:center; width:100% ;">९</span><br/>
यौटा बीज थियो, थियो रुख त्यहीं अव्यक्त आकारमा<br/>
लाखौं पात बनौट सुन्दर थिए त्यो बीचमा टम्म नै ।<br/>
फैल्यो क्षेत्र मिलेर वृक्ष हरियो, यो रूप, यो रङ्गमा<br/>
आजैको बिपना छ भोलि सपना, ज्वाला त्यहाँ खेल्दछ ॥<br/>
<br/>
<span style="display:inline-block; text-align:center; width:100% ;">१०</span><br/>
फेरी बीज पलाउँछन्, रुख नयाँ हाल्छन् सुसेल्छन् पछि<br/>
फेरी पक्षि नवीन गाउँछ नयाँ गाना बिराना अरू ।<br/>
नाच्छिन् यो पृथिवी, शशी र रविको फेरी उही तालमा<br/>
फुल्नू सुन्दर भै दुवै दिन पनी हो सार संसारमा ॥
</p>
</div>
</div>
</div>
</div>
  </body>
</html>
